Bu çalışmada, kurumsal firmaların saha
operasyonlarını dijital ortamda yönetebilmesi amacıyla
geliştirilen Uzman Kapında adlı mobil uygulama
sunulmaktadır. Geliştirilen sistem, firma yöneticilerinin saha
görevlerini merkezi bir yapı üzerinden oluşturmasına ve sahada
çalışan uzmanların bu görevleri uygulama aracılığıyla
üstlenmesine olanak tanımaktadır. Görevlerin takibi ve
tamamlanma süreci, QR kod doğrulama mekanizması ile
güvenli ve izlenebilir hale getirilmiştir. Uygulama, geleneksel
yöntemlerle yürütülen iş dağıtım süreçlerindeki iletişim
karmaşasını azaltmayı ve operasyonel verimliliği artırmayı
hedeflemektedir. Sistem, Kotlin programlama dili ve Jetpack
Compose kullanılarak Android platformu için geliştirilmiş olup,
veri yönetimi ve kullanıcı kimlik doğrulama işlemleri Firebase
tabanlı servisler aracılığıyla gerçekleştirilmiştir. 
